# Cursusonderdelen

Dit ben je per week kwijt aan dit vak:

* 6 uur voorbereiding met videocolleges en literatuur
* 20 uur computerpracticum
* 16 uur verder programmeren buiten het practicum

Dat betekent een wekelijkse studielast per week van gemiddeld 42 uur. Hou er rekening mee dat je
best wat meer tijd kwijt kan zijn, studenten verschillen nu eenmaal. Als je nog niet eerder
geprogrammeerd hebt moet je even over een drempel heen voordat je het begint te begrijpen.

## Voorbereiding

Vóór aanvang van alle lesweken moet je een aantal hoofdstukken lezen. We verwachten dat je zelf
naar de assistenten toekomt als je vragen hebt over de stof. Je hoeft deze stof nog niet helemaal
te begrijpen na het lezen, maar het is essentieel dat je een raamwerk opbouwt zodat je snel genoeg
kunt leren. Als je onvoorbereid komt is de kans vrij groot dat je het vak geheel niet haalt.

## Problem sets

Er zijn vijf *problem sets* waarin je programma's gaat uitwerken en invullen. De bedoeling is dat
je zelfstandig de opdrachten leert lezen en begrijpen, waarna je een oplossing kunt formuleren en
implementeren.

Elk ingeleverd programma wordt beoordeeld op de volgende factoren:

* Omvang --- heb je alles geprobeerd?
* Correctheid --- doet het programma wat de gebruiker mag verwachten?
* Ontwerp --- hoe ordelijk is je code?
* Stijl --- hoe leesbaar is je code?

Voor de berekening van het cijfer van je problem set geven we de volgende gewichten aan je
deelcijfers: omvang × (3 × correctheid + 2 × ontwerp + 1 × stijl). Toch is het zo dat stijl een
zwaarwegende factor kan worden als je bijvoorbeeld bij herhaling geen vooruitgang maakt.

De deadlines voor de opdrachten zijn:

- Karel: woensdag 6 januari
- Simple Java: dinsdag 12 januari
- Breakout: maandag 18 januari
- Hangman: zondag 24 januari
- Yahtzee: donderdag 28 januari

Er is geen enkele mogelijkheid om het werk later in te leveren, en er is geen herkansing voor de praktische opdrachten. Bij het ontbreken van effort bij een opdracht dan kun je het vak niet meer halen. Lever daarom altijd iets in.

PROTIP: Het is prima om vóór je instuurt de assistent nog even te vragen naar
je opgave te kijken en verbeteringen aan te brengen.

## Tentamen

Omdat het mogelijk is ongemerkt mee te liften met een medestudent tijdens het maken van de practica
(als je steevast over code hebt in je discussies), checken we met het tentamen nog een keer of je
zelfstandig de leerdoelen van het vak gehaald hebt.

Het tentamen vindt plaats op vrijdag 29 januari. Er is één hertentamen. Je kunt na publicatie van de cijfers binnen redelijke termijn vragen om inzage, waarna er een inviduele afspraak wordt gemaakt.
