# Inleiding Programmeren

*Studiehandleiding, versie januari 2016 (nog niet definitief)*

Welkom bij deze cursus Inleiding Programmeren voor Bèta-gamma. Dit vak begint bij het begin. Je
leert over programmeren in het algemeen en je leert programmeren in Java. Je leert over het verband
tussen de computer en de programma's die er op draaien. Het vak is een belangrijke voorbereiding
voor de cursus Heuristieken in semester 2.

| Vakcode    | 5022INPR6Y            |
| Studielast | 6 studiepunten        |
| Periode    | semester 1, periode 3 |

Alle up-to-date informatie, materialen en opdrachten worden alléén gepubliceerd op de [website van de cursus](https://progbg.mprog.nl/).

## Staf

De staf bestaat uit je docent en diverse studentassistenten. Door de omvang van de cursus kunnen we
doorgaans niet reageren op e-mail over inhoudelijke vragen, maar we zijn dan ook elke dag aanwezig
voor hulp. Spreek voor vragen je assistent aan tijdens het practicum.

Martijn Stegeman  
*coördinator*  
progbg@mprog.nl  
kamer C3.204  
telefoon (020) 525 5235

Bij de docent kun je terecht voor:

* persoonlijke afspraken, uitzonderingen
* bespreken van de becijfering van een problem set
* het doen van suggesties voor verbetering
* toestemming voor afwezigheid
* ziekmelding

### Assistenten

Tim Doolan  
*hoofdassistent*

Jelle van Assema  
*assistent*

Bij de assistenten kun je terecht voor:

* begeleiding bij het oplossen van je opdrachten
* tips voor een hoger cijfer
* algemene informatie over het vak zoals die ook op de website staat
* het doen van suggesties voor verbetering
* het verkrijgen van feedback op de ingeleverde opdrachten (dit gaat via de website)

De assistenten zijn altijd aanwezig tijdens de ingeroosterde computerpractica.
Je kunt bovenal op ze rekenen voor hulp bij het maken van je opdracht. Zodra
jij ergens niet uitkomt, gaan ze met je meedenken over je probleem. Dat
betekent niet dat ze je direct je antwoord zullen geven! Het doel van de cursus
is juist dat je zelfstandig de problemen leert oplossen.

De assistenten zullen zich vaak ook actief met je bemoeien. Als je weinig te
vragen hebt, komen ze af en toe langs om te kijken hoe het gaat en of ze je nog
tips kunnen geven.

Daarnaast kijken de assistenten je ingeleverde opdrachten na. Omdat zij dit
doen, kun je ze tijdens het maken van je opdracht ook al vragen er naar te
kijken. Zo kunnen ze je tips geven om tot een hoger cijfer te komen.

## Leerdoelen

* Je kunt uitleggen hoe een computer werkt en gebruikt kan worden om problemen
  door te rekenen en informatie te beheren.
* Je kunt een specificatie van een programma omzetten naar werkende code,
  opgedeeld in functies.
* Je kunt bij programmeertalen bijgeleverde bibliotheken gebruiken in je eigen
  programma's.
* Je kunt programma's overzichtelijk en beter leesbaar maken door een
  consistente stijl toe te passen.
* Je kunt programmeerfouten opsporen en verbeteren: syntaxfouten in de code en
  logische fouten in de achterliggende algoritmes.
* Je kunt uitleggen hoe object-oriëntatie wordt gebruikt om programma's
  overzichtelijk te houden voor de programmeur.
* Je kunt de verschillende object-georiënteerde abstracties aanwijzen in het
  ontwerp van een programma.

## Verwachtingen

Deze cursus bevat 5 programmeeropdrachten en 1 tentamen. Ter voorbereiding
van beide zijn er zo'n 6 videocolleges per week; en we hebben schriftelijke
materialen waarin van alles over programmeren wordt uitgelegd.

* We verwachten dat je alle programmeeropdrachten serieus aanpakt en de uitwerking op tijd inlevert.
* We verwachten dat je elke werkdag aanwezig bent bij de computerpractica.
* We verwachten dat je steeds vóór het practicum je huiswerk hebt gedaan.
* We verwachten dat je je feedback gebruikt om de opdrachten van de volgende week beter te maken.
* We verwachten dat je de videocolleges altijd buiten de practicumuren kijkt.

Mocht je in de problemen komen met het vak en het tempo, zorg dan dat je meteen contact opneemt. We
zijn bereid mee te zoeken naar oplossingen. Gezien de korte duur van het vak is het essentieel om
zo vroeg mogelijk alarm te slaan.

## Eindcijfer

Je krijgt een eindcijfer voor dit vak als je:

* voldoende uren aanwezig bent geweest tijdens de practica;
* alle benodigde programma's op tijd hebt ingeleverd;
* een voldoende hebt gehaald voor het tentamen.

Ben je niet voldoende aanwezig geweest bij de practica, of niet aanwezig bij het tentamen, dan
krijg je geen eindcijfer maar een aantekening *niet aanwezig (NA)* op je cijferlijst.

Heb je een opdracht niet serieus geprobeerd, dan ontvang je een *NAV* voor het hele vak. (Dit is een vak in razend tempo. Voor meer flexibiliteit is het aan te raden een programmeervak in een andere periode te volgen.)

Als je het practicum hebt gehaald, maar het tentamen niet, krijg je een *NAV* en kun je het
tentamen éénmalig herkansen. Bij een voldoende herkansing krijg je een normaal eindcijfer zoals hierboven beschreven.

Het eindcijfer bestaat uit het gemiddelde van de cijfers van je programmeeropdrachten. Een deel van
het cijfer wordt bepaald door hoe je beter bent gaan programmeren tijdens het vak. Dit kan van
positieve invloed zijn op je eindcijfer.

## Literatuur

De volgende boeken zijn verplichte literatuur, en gratis verkrijgbaar. In de cursus staat vermeld
wanneer je delen van deze boeken moet lezen en begrijpen. Zorg dat je het leeswerk één keer aan het
begin van de week doet en gedurende de week nog eens.

* Allen Downey  
  *Think Java*  
  Green Tea Press, 2013  

* Eric Roberts  
  *Karel the robot learns Java*  
  Stanford University, 2005  
